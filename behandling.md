---
layout: services
title: Behandling
published: true
---

## Behandling

### Professionel fysiurgisk massage

Det hjælper!
Jeg har stor erfaring inden for bl.a. idrætsskader, eksempelvis, skinnebensbetændelse, golf-/tennisalbue, spændinger og spændingshovedpine, løber-/springerknæ, effektiv restituering af trætte muskler, ømhed/myoser og infiltrationer i bevægeapparatet. Overstiger dine behov mine kompetencer, vil jeg være behjælpelig med at få dig videre. Og hvorfor ikke også forebygge frem for at helbrede?
Massage forbedrer blodcirkulationen, som transporterer næringsstoffer og ilt ud til kroppens celler. Samtidig føres affaldsstoffer med blodet væk fra cellerne. Massage sætter også skub i lymfesystemet, der spiller en afgørende rolle i kroppens udrensning af affaldsstoffer. Massage har også en positiv virkning på kroppens nervesystem. Det er derfor, at massage virker beroligende, afstressende og stimulerende. Book en tid og lad os sammen kigge på hvad du har brug for.

### Wellnessmassage

Forkæl dig selv! Wellnessmassage er en blid form for massage, hvor mit fokus er, at du får en dejlig oplevelse. Nyd en grundig afslappende massage, imens dit sind får et tiltrængt break fra hverdagens stress og jag. Mange oplever en bedre kontakt til sig selv og kroppen samt en bedre nattesøvn. Både din puls og dine tankestrømme vil komme ned i gear. Jeg spiller afstressende og beroligende musik og behandlingen kan foregå nonverbalt, hvis du ønsker det.

###	Tapening

Brug for at blive tapet op?
Tape støtter på to måder: Dels ved en mekanisk støtte, altså som ekstra, kunstige, ledbånd. Og dels ved en stimulering af hudens sansecelller, således at der gives ”besked” til musklerne om at tage fat, når tapen trækker i huden. Det sidste er den vigtigste funktion ved længerevarende brug. Jeg vil gerne understrege, at tapening ikke kan stå alene, men altid som et supplement til fx genoptræning.
Sportstape - den hvide, uelastiske - bliver typisk brugt i forbindelse med forstuvninger af led som beskyttelse mod yderligere forstuvninger. Den primære effekt er af at øge hudens sanseinput, så musklerne omkring det beskadigede led får mulighed for at reagere hurtigere og på den måde beskytte leddet mod skadelige yderstillinger. Det sanseinput, som tidligere blev varetaget af ledbåndene, bliver nu delvis erstattes af tapen, og stabiliteten fra de (nu beskadigede) ledbånd nu skal overtages af musklerne omkring leddet.

###	Kinesiotape

Bevist effekt! Vi ser det mere og mere, både på tv, i fitnesscentrene og ude i klubmiljøerne. Tapen kan bl.a. øge styrken, bedre proprioceptionen (stillings/ledsansen), nedsætte smerter, give bedre aktivering af muskulaturen og/eller hæmme overaktiv muskulatur, give større bevægelighed, nedsætte hævelse/ødem, reducere inflammation, normalisere overbelastet senevæv, medvirke til hurtigere opheling af muskelfiberskader. Modsat alm. sportstape, er kinesiotapen elastisk. Den kan strækkes op til 40-60 % af dens hvilelængde i længderetningen, og dette giver tapen dens unikke egenskaber. Din hud kan ånde i tapen og blive siddende i flere dage, både under fysisk aktivitet og i badet. (billede af Kinesiotape)

###	Muskeltests

En del af mine behandlinger kan fx være en muskeltest for at kunne lokalisere en evt. nedsat styrke i din muskulatur.

- Du lejres således at muskelgruppen kan kontrahere sig gennem hele ROM
- Jeg undersøger og sammenligner bilateralt, når det er muligt
- Jeg undersøger såvel dynamisk som isometrisk om nødvendigt
- Jeg sørger for god, konstant fixation; undgå at udsætte sene og muskelbug for tryk

### Triggerpunktsterapi

Jeg anvender også triggerpunktsterapi, som en del af mine behandlinger. Hver af kroppens muskler har sit karakteristiske refererende smertemønster, der er specifikt for netop den muskel. Disse smertemønstre er de samme fra menneske til menneske. For eksempel en hoftemuskel (m. Gluteus Minimus) giver smerter nedad i lår og læg, der er næsten identisk med iskias-smerter (pseudoiskias – falsk iskias). Nogle muskler i hals, nakke og ansigt kan også forårsage svimmelhed, ringen i ørerne og tårer.
Et triggerpunkt er et punkt i en muskel, der – når det er aktivt – kan være rigtig ømt. Nogle oplever også strålende smerter i og ud fra området. Det kan også være latent og først føles ømt, når det berøres. Triggerpunktet er typisk aktivt grundet en ubalance, en skade, overbelastede muskler eller andet traume i et givent område. Det vil føles overraskende ømt når jeg trykker i typisk 20-30 sekunder ad gangen og kan stråle ud til musklens referende områder.

### Sportsakupunktur

Evidensbaseret virkning! Sportsakupunktur er især velegnet til sportsskader, men kan bruges i mange sammenhænge. Sportsakupunktur er en kombination af muskulære triggerpunkter og reflekspunkter i det yderste fingerled. Behandlingsformen er attraktiv for alle der holder deres krop i form, ved eksempelvis fitness, løb, spinning/cykling, fodbold, tennis, håndbold, gymnastik og svømning m.m. Sportsakupunktur har en markant smertestillende effekt. Særdeles effektivt til at aktivere og fremskynde kroppens egen helingsproces på professionelle sportsfolk, der lever af deres sport samt til "almindelige" sene og muskel gener. Du får nåle i bilateralt og både i musklens triggerpunkter og fingerens reflekspunkt.

### Firmaaftaler og mobilmassage

Jeg tilbyder firmaaftaler og kommer meget gerne ud til netop din virksomhed. Giv mig et kald, så finder vi sammen en aftale, der passer dit firma og medarbejdere. Jeg kommer med briks, lagen, olie/massagecreme – du skal bare medbringe et håndklæde og vand samt stille et lokale til rådighed.

Jeg kommer også meget gerne hjem til dig privat – kontakt mig for nærmere aftale.
