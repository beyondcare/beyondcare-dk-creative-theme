---
layout: services
title: Coaching
---

# Coaching

Fra foråret 2016 tilbyder jeg professionel coaching inden for livsstil og virksomheder. Jeg er lige nu ved at uddanne mig til Life- og businesscoach hos det anerkendte Manning Inspire, og jeg glæder mig rigtig meget til at komme i gang med at hjælpe DIG med at blive den bedste version af dig, og til at hjælpe dig med at rydde nogle kedelige overbevisninger og mentale forhindringer af vejen, for at du kan nå lige præcis dine mål! Coaching er ikke terapi, men et effektivt værktøj, der er rettet mod nutiden og fremtidige mål. Jeg kan bl.a. hjælpe dig med:

* At afklare dine værdier, visioner og mål
* At strukturere dine mål og fastholde fokus på dem - uanset hvad der sker
* At erstatte dine hæmmende overbevisninger (de tanker og forestillinger, som bremser dig) med motiverende og resultatfremmende overbevisninger
* At skabe en plan, der sikrer DIN direkte vej til bedre og hurtigere resultater

Coaching bygger en bro mellem erkendelsen af, hvor du på nuværende tidspunkt befinder dig - og erkendelsen af, at du har potentialet til at befinde dig, hvor som helst du vil, så du tør tro på, at du kan gøre noget ved det. Jeg glæder mig til en professionel dialog, der tager udgangspunkt i lige præcis dine mål.
